# -*- mode: mandoku-view; -*-
#+TITLE: 耕學齋詩集
#+DATE: 2015-08-25 00:17:45.831367
#+PROPERTY: ID KR4e0056
#+PROPERTY: BASEEDITION WYG    
#+PROPERTY: JUAN 提要
<pb:KR4e0056_WYG_000-1a>¶
欽定四庫全書　　　　　集部六¶
　耕學齋詩集　　　　　　别集類五(明/)¶
　　提要¶
　　　　(臣/)等謹案耕學齋詩集十二巻明袁華撰華¶
　　　　字子英崑山人生於元季洪武初為蘇州府¶
　　　　學訓導後坐累逮繫死於京師此集凡古體¶
　　　　詩七巻近體詩五巻不知何人所編明史藝¶
　　　　文志不著錄考楊維楨為作可傳集序稱華¶
<pb:KR4e0056_WYG_000-1b>¶
　　　　自二十嵗後三十年所積無慮千餘首吾選¶
　　　　之得如午首云云疑即所謂千餘首者後人¶
　　　　裒輯以傳也明之初年作者林立華為諸家¶
　　　　盛名所掩故人與詩皆不甚著實則銜華佩¶
　　　　實具有典型非後来偽體所能及固未可以¶
　　　　流傳未廣輕之華贈閔中孚初度詩有同生¶
　　　　延祐丙辰年句以干支推之下至明太祖洪¶
　　　　武元年已五十三嵗故集中詩句元代所作¶
<pb:KR4e0056_WYG_000-2a>¶
　　　　為多如甲午丙申巳亥庚子乙巳丙午丁未¶
　　　　諸紀年皆在順帝至正中惟癸丑正月風雨¶
　　　　中偶成一首作於洪武六年頗露悲凉感慨¶
　　　　之語葢欲自附於元之遺民然已食明禄不¶
　　　　必作是語矣乾隆四十四年二月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
