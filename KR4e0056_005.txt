# -*- mode: mandoku-view; -*-
#+TITLE: 耕學齋詩集
#+DATE: 2015-08-25 00:17:45.930196
#+PROPERTY: ID KR4e0056
#+PROPERTY: BASEEDITION WYG    
#+PROPERTY: JUAN 卷五
<pb:KR4e0056_WYG_005-1a>¶
欽定四庫全書¶
　耕學齋詩集巻五¶
　　　　　　　　　　　　　明　袁華　撰¶
　古詩(七言/)¶
　　李左轄菖蒲花¶
扶輿磅礴鍾草木粤有靈苗根踪䠞下嵌崖竇嗽飛瀑¶
澤沐沆瀣喣初旭寸十二節色縝緑厥石昌陽葉上矗¶
凌傲霜雪氣芳郁審能食之面如玉嵩丘之人衣朱襮¶
<pb:KR4e0056_WYG_005-1b>¶
翩然而來輸國粟挾以盤杅湛清淑雲根堅固嵗不刋¶
花如車輪光皎然素榮英英秀而妍内秉貞白外嬋媛¶
見之者昌壽綿延飛行八極生羽翰豈但明目能引年¶
世人不信空自捐吁嗟相國仁且賢再拜上供紫皇前¶
為霖為雨蘓煩捐¶
　　長平戈¶
長平戈頭土花碧長平城下坑降卒將軍戰骨化黄埃¶
此物尚隨鉏钁出識銘漫滅蛟龍形猶帶征人燐血青¶
<pb:KR4e0056_WYG_005-2a>¶
也知在徳不在險四海承平安用兵¶
　　送郯九成汎海北上兼東秦希魯¶
萬斛龍驤舟輸粟轉遼海若不浮日華五色散霞彩滄¶
波奫渟如鏡明張帆打皷春潮平南風十日踰萬里髙¶
卧讀書船自行掾郎兹游冠平生飄飄逸氣凌蓬瀛之¶
罘縹緲海津近北瞻龍虎環神京張家莊頭酒初熟長¶
城城下埀楊綠當罏燕姬二八餘手戞銀筝唱新曲舊¶
游十載一茫然落日相思夢寐牽寄謝橋門秦貢士何¶
<pb:KR4e0056_WYG_005-2b>¶
時風雨對牀眠¶
　　毗陵許左司中秋對月席上次韻¶
毗陵中秋月色好清光散落千林表烏臺御史紫微郎¶
一笑相逄即傾倒璚樓玉宇淨無塵金粟吹香爽氣新¶
靚粧行酒誰家女恐是天上乗鸞人蹇予山林性踈散¶
不堪政比稽康懶學書學劍一無成豈解奔趨事生産¶
誰能褰旗夜斬闗斫賊手持龍爵鐶歸來獻馘長楊殿¶
奪取金印懸腰間¶
<pb:KR4e0056_WYG_005-3a>¶
　　徳潤堂為袁仲愽賦¶
封禺之山仙所京石室金堂秘璚封當塗丈人居其中¶
乘彼白雲朝帝鄉上陳唐虞登俊良浹以厚澤覃遐荒¶
善實斯積流斯滂諸孫濟濟承餘慶構堂崇岡脩中黄¶
服食太和飲天漿靈臺虚明道日充日華曜英澈八牕¶
誰其主之曰汝陽佩蒼龍精冠芙蓉天君泰然軆凱康¶
稽首山立歌洞章岳祗川后翼兩旁千秋萬年鎮兹堂¶
　　題顔恱堂孝禪圖¶
<pb:KR4e0056_WYG_005-3b>¶
堂背諼華黄鵠觜堂下江波流瀰瀰白頭阿母在庭闈¶
寸草春暉感游子顔師僧中學禪解談空憶得離家時¶
屋頭霜葉繞紅紫白雲英英度婁水迎母南來奉甘㫖金¶
縷賜衣光纚纚獻壽稱觴母心喜越州剃髪睦州屨千載¶
髙風差可擬初日照青桐啞啞語慈烏念母不復見粉¶
墨間新圖君不見東家甲第連朱樓千金買妾樓上頭¶
筝笛琵琶間箜篌俾夜作晝肆盤游婦姑勃蹊兄弟仇¶
讐不頋父母養而令父母憂顔師顔師曽閔儔烏乎顔¶
<pb:KR4e0056_WYG_005-4a>¶
師顔師曽閔儔孝禪之書魯春秋¶
　　完顔巾歌¶
　完顔巾金粟道人所製寄銕崖先生先生賦長歌以¶
　謝率予同作¶
混同江流長白東完顔虎踞金源雄身如長松馬如阜¶
蹾蹋黄龍城闕空鴛鴦濼上鴐鵝雪春水秋山事游獵¶
黄河清後聖人生一代衣冠烟霧滅璊玉龍環四帝巾¶
柘袍吐鶻&KR0724;麒麟錦房芍藥大於斗驊騮坐擁真天人¶
<pb:KR4e0056_WYG_005-4b>¶
傳自中原文獻家全勝白㲲小烏紗金粟道人髩己秃¶
挾以雙環歸銕崖銕崖先生面如玉繡縷盤花簇朱襮¶
鷓鴣小管沸筝琶春流銀罋蒲萄緑日日倒載髙陽池¶
落花漂揺風滿衣九峰女兒拍手笑月中蹋歌歌大隄¶
先生醉筆蛟龍走報以長歌意殊厚脫巾花底一掀髯¶
笑倩栁枝來漉酒¶
　　趙仲穆遊騎挾彈圖(代作/)¶
開元少年意氣雄任侠不數陳孟公文犀帶束鵠袍小¶
<pb:KR4e0056_WYG_005-5a>¶
驕馬颯㳫如游龍側身仰望日麗麗為有流鶯在髙樹¶
兩騎聮翩未敢前看送金丸落飛羽白頭烏啄延秋門¶
漁陽塵起天地昬珊瑚寳玦散原野空令野客哀王孫¶
平原公子五色筆俗吏庸工俱辟易寫成圖画鑒興衰¶
未必奢滛不亡國¶
　　白頭母歌(次韻徐孟岳/)¶
白頭母少為倡家女老作種花婦短布單衣纔掩股猶¶
記青年學歌舞櫻桃花發當牕樹藝成北上鳳皇城不¶
<pb:KR4e0056_WYG_005-5b>¶
與長川教坊伍耶孃輕義重金珠㛰娶論財漫相許失¶
身為妾權豪門背立銀釭泣無語主家三入相中書萬¶
騎雲趨當要路馬前鷹犬亦遭時門下桃李自成蹊共¶
工一觸天柱折舞衫歌扇都分擕放還仍飲鄰嫗茶弟¶
妹凋零無一家嫁得湧金門外壻不觧耕田能種花錢¶
唐大家羅撿刮救死奚暇誇驕奢秋風荆棘迷花塢充¶
募新軍𨽻分府别時血淚萬行啼信州城下出征西前¶
夫後壻何翕忽貴賤同為道旁骨閉門花落清明雨夢¶
<pb:KR4e0056_WYG_005-6a>¶
尋舊譜移筝柱覺來無地覔夫骸悔不身先木蘭去¶
　　至正己亥冬客杭有客持毛襪去乆不見還因戱¶
　　賦以自觧¶
領軍家有一屋鞵東郭先生雙破履我家舊物值偷兒¶
赤脚端如玉川婢革鞾骨立寒無藉風霜凍皴皮肉死¶
綫材寸短無所長浮世榮名輕弊屣鵝毛縫𦋺將奚施¶
龜背刮毛徒爾為係帶難令釋之結嚙雪可憐蘓武饑¶
松牕朴渥乆不至禇衾暖缾空自隨北來氈根如瓠肥¶
<pb:KR4e0056_WYG_005-6b>¶
氄毛䝉茸光陸離金刀細剪雪花落成氈足可供驅馳¶
人生能著幾兩屐畏涂巉喦半榛棘何似山東李謫仙¶
酒酣雲卧游八極¶
　　來龜軒歌為頋仲瑛賦¶
昔日辟地商谿頭長涂風雪同放舟登樓見月思鄉淚¶
坐石觀雲憶弟愁落花芳草青春暮歸時喜蹋來時路¶
入門梧竹兩青青園池樹石還如故中庭有物状若能¶
贔屭踞石&KR0008;生苔相驚左頋一笑粲乃是河伯使者清¶
<pb:KR4e0056_WYG_005-7a>¶
江來重門扃鐍嚴且宻曳尾泥涂何處入固知異物神¶
所登却勝余且網中得吾聞靈龜壽綿綿搘牀一息三¶
千年從游鳯麐郊藪外㑹合龍虎風雲前舉目烽烟徧¶
區宇巷陌銅駝委榛莾玉山佳處屋鱗鱗鶯花春滿辛¶
夷塢道人當軒寫來龜邀我為作来龜詩蹇予材薄不¶
能賦願爾子孫金印懸纍纍¶
　　射魚行¶
東海大魚鬐鬛赤首昻洪濤数千尺鋸牙鑿齒鏡夾眸¶
<pb:KR4e0056_WYG_005-7b>¶
嘘氣雲蒸天地窄惡蛟毒鱷埀饞涎射工黄能相后先¶
環以鼈甲鳴鼉鼓白日出沒清泠淵前年吞巨艦哆口¶
大江裏今年取渇虎掉尾南山阯任公投犗不敢釣刺¶
史移文詎能徙伏波將軍虎豹姿先驅陽侯后馮夷三¶
千强弩水犀手海鰌龍驤銜尾來天吴罔象俱辟易黄¶
間機張聲霹靂箭迸流星一㸃飛&KR0842;額推腮肝膽瀝皇¶
仁如天被海宇蠢爾恣睢自貽慼將軍奏凱登瀛洲取¶
封䲔鯢髙若丘燭龍飛出天下白滄溟洶湧今安流君¶
<pb:KR4e0056_WYG_005-8a>¶
不見枯魚過河泣肉棄泥沙螻螘食寄謝平頭黄㡌郎¶
慎勿操兵取誅殛¶
　　栁風蓉月亭次銕崖先生韻¶
綠烟紅霧揺蘭塘嬋娟泣露啼秋芳金蟲樸帳花風熱¶
花底雙歌蹋明月畵闌十二懸晴虹羙人香骨燕支紅¶
滿眼春嬌小蠻舞雲錦書傅青鳥語亭中主者江左客¶
春草夢囘天下白¶
　　鄭明徳先生賣壽器以贅壻玉山道人復贈一棺¶
<pb:KR4e0056_WYG_005-8b>¶
　　賦詩以謝邀予次韻¶
山人右臂枯有棱日耕研田耘剡藤秪今年己六十五¶
感時念舊身凌兢文章海内鳴當日老病窮愁如蝟集¶
子亡女長當贅壻無錢賣棺情豈恤江空木落西風髙¶
短衣破屋驚&KR0679;牢相逢玉山淚流霰老我太平難再遭¶
玉山重義急水火為製柟木棺若蠶得纒裹便呼老僕¶
荷鍤隨醉死何妨即埋我君不見北邙山荒墳纍纍白¶
草間積金何如積隂徳黄鳥能致三公環¶
<pb:KR4e0056_WYG_005-9a>¶
　　北山寓興¶
北山之中春載陽膏雨霡霂草木長谿蔬野蔌青戴土¶
老饕採擷充枯腸枸杞黄凝鞠菹熟蔞蒿青㸃芹羮香¶
歩尋木雞竹風冷手拾菌釘松露瀼蕨拳敷腴竹萌嫩¶
韭木豐肥同芼薑鼈裙鵝掌俱退舍牛炙豚蹄難擅塲¶
春光爛熳過三月靜愛幽香生野芳寒具藤花甘勝肉¶
涼餅蓼芽圎截肪槐葉光浮素盌凍𠲒桃花暎清尊涼¶
石芥鼻觸氣辛烈金虀齒嚼聲宫商不䝉朱門貴介錄¶
<pb:KR4e0056_WYG_005-9b>¶
獨許白屋幽人嘗物無定味貴適口冰壺先生真欲狂¶
萊公萬羊數己定庾郎三韭貧何妨分羮不均御者怒¶
染指未食天倫戕驕奢滛佚古所戒口腹累人良可傷¶
山中之樂樂無央秋風又到蓴鱸鄉菊黄橘綠茰蟹紫¶
桂酒新篘香滿觴菜園不愁羊蹋破便當爛醉眠糟床¶
雖然此腹久負我結交嵗暮母相忘¶
　　再用韻懐錢塘舊游¶
憶昔南游浙水陽越山青暎吴山長青鞋皁㡌紫笻竹¶
<pb:KR4e0056_WYG_005-10a>¶
躋䟦鳥道登羊腸葛翁嶺下丹井冷西子湖邊花草香¶
螭頭畵舫載歌舞醉歸零露何瀼瀼幻仙時居靈石塢¶
清齋逺致霜前薑酒闌嘻笑即揮灑筆陳酣鏖文藝塲¶
騎䲔上天雖不返潛徳百世猶流芳栁洲數過拾遺宅¶
繞屋清泉甘若肪湖南憲幕官不調一别四見秋風涼¶
頋瞻停雲動遐思落落端如參與商欲謀斗酒恣歡謔¶
感念死生安忍當山隂狂客老更狂舟楫欲來道里妨¶
黄塵闇天尚格鬭島夷峒蠻相奪戕可憐殺戮到雞狗¶
<pb:KR4e0056_WYG_005-10b>¶
今我不樂心孔傷興亡治亂固有數流毒海内誰遺殃¶
眼中之人美無度安得放浪來江鄉時維清和白日永¶
谿毛采掇供壺觴並游英俊屢入夢夢覺明月流空牀¶
但當痛飲醒復醉驩樂悲哀俱兩忘¶
　　題美人汲井養花圗¶
茝石鶯啼𤨏&KR1440;靜御栁條長拂金井美人初試薄羅裳¶
翠袖雙擎玉壺冷璚樹花開璧月圓一枝折得浸紅泉¶
莫教野鹿偷銜去狼籍香囊蜀道邊¶
<pb:KR4e0056_WYG_005-11a>¶
　　紀行歌送陳士惟新喻教授¶
陳廣文短而精悍才且㒞投老逺之新喻任中流揚舲¶
張大颿烏㡌霜華㸃秋髩憶别楚鄉今十年夢想江山¶
動游興憶昨經覽初看山數去程放舟婁江口挂席南¶
風輕長年三老椎大鼓釃酒割牲祈降靈開頭捩柁入¶
揚子東望淮沙海門紫鯨魚吹浪波㝠㝠不覺狼山去¶
如駛舟行三日數百里忽見金焦屹相峙鐡甕城頺壁¶
壘荒百戰英雄嗟己矣曉行朱金沙暮泊石頭城不聞¶
<pb:KR4e0056_WYG_005-11b>¶
商女歌玉樹黄蘆苦竹生秋聲復泝彭郎磯還&KR0052;敷淺¶
源落颿官亭湖遥見香罏烟却憶儀真不數日行盡長¶
江十三驛大孤雨晴冰鑑開白石青林暎行色始離墟¶
落見城市髙閣魏魏對山起摩鐡柱弔旌陽俯仰清風¶
懐孺子三洲橘熟秋雨霜楓林㸃染兼丹黄烟華萬井¶
照金碧石城百雉圍清江范太史清江生視草登紫閣¶
看花游玉京子今往彼我歌紀行范公雖仙典刑在山¶
川草木皆知名醉歌擊唾壺君毋憂問涂安得成寛軰¶
<pb:KR4e0056_WYG_005-12a>¶
寫作長江圗¶
　　遊惠山寺¶
蒼山蜿蟺蟠九龍石泉混混流其中下灌吴田數千頃¶
澤物豈止煎茶功支分餘潤及草木松杉枯栢青䝉茸¶
只今無錫天下濟鍜冶不復炎烟紅鼪鼯羣嘯叢祠空¶
遺像者誰桑苧翁波泉酹地薦蘋藻俯仰千古懐清風¶
　　靜安堂為婁下徐氏賦¶
婁江東下經昆丘上有新堂河渠渠軒榮窈窕通綺綠¶
<pb:KR4e0056_WYG_005-12b>¶
挾以槐桞羅前廬堂中之人美而脩集芙蓉裳紫霞裾¶
心不妄動安無虞誰其主之曰姓徐女紅麻枲子治書¶
豐年多黍仍多稌視彼利欲爭紛挐噂㳫權門足次且¶
何如靜安安厥居汝陽作詩置座隅勗爾朝夕勤劬劬¶
母縱逸樂荒于嬉審能行之寜爾軀¶
　¶
　¶
　耕學齋詩集巻五¶
