# -*- mode: mandoku-view; -*-
#+TITLE: 耕學齋詩集
#+DATE: 2015-08-25 00:17:46.038598
#+PROPERTY: ID KR4e0056
#+PROPERTY: BASEEDITION WYG    
#+PROPERTY: JUAN 卷十一
<pb:KR4e0056_WYG_011-1a>¶
欽定四庫全書¶
　耕學齋詩集卷十一¶
　　　　　　　　　　　　明　袁華　撰¶
　律詩(七言/)¶
　　題吴景諒草堂䟽後¶
太息神州巳陸沉歸營别墅擲朝簮閒居自得安仁趣¶
樂志仍存長統心架竹依垣開鶴慶鑿池引水置魚罧¶
誰云海内無知己周魯髙風重可尋¶
<pb:KR4e0056_WYG_011-1b>¶
　　送洪宰相使還髙麗¶
回望三韓雲海間趨朝竣事又東還乗槎夜渡魚龍國¶
持節朝辭虎豹闗帶礪山河稱漢輔䟽封爵土擬周班¶
來承王命勤脩貢棣棣威儀重可攀¶
　　次韻奉答張雲門應召北上¶
開遍南枝鄂緑房虚齋坐對挹清香春浮髯頬盃中物¶
寒澀笙匏腹内簧諸子客梁文最盛兩生在魯學尤長¶
軺車趣召趨天禄賜食從容得屢嘗¶
<pb:KR4e0056_WYG_011-2a>¶
　　送秦仲方崇明儒學訓導¶
明詔春頒出紫宸黨庠遂序法成均運籌廊廟皆熊虎¶
奮跡丘園盡鳳麟七歩詞章年更少一門孝義老彌醇¶
清朝偃武崇文化始信儒冠不誤身¶
　　海雪軒¶
海天漠漠雪紛綸横槊馮軒欲問津蓬嶠有山皆削玉¶
桑田無地不揚塵絮穿蜃窟樓臺曉花壓鮫宫觀闕春¶
待汎仙槎凌汗漫絶勝放棹剡溪濵¶
<pb:KR4e0056_WYG_011-2b>¶
　　送陸原祥還江隂¶
十年為客昆丘下把酒臨風語笑同南越稱臣歸陸賈¶
東吴辟地識梁鴻異鄉第宅蒿萊外新國河山雨露中¶
錦服晝還春政好河豚魚上杏花紅¶
　　送劉鍊師還龍虎兼簡祝洞天周白士¶
海上東還獨杖藜栁花飛雪亂鶯啼琅函寳籙皇人筆¶
玉檢丹經外史題聖井山開龍起蟄璚林臺逈鳳來栖¶
洞天白士今何許猶憶西湖手共攜¶
<pb:KR4e0056_WYG_011-3a>¶
　　次韻答秦仲文¶
校文東觀繼前賢歸隠蕭齋日草𤣥汲冡周書讎螙簡¶
糓城黄石授韋編怒撞玉斗鴻門宴淚落金銅漢苑仙¶
覽古懐今莫惆悵還聽稷下衍談天¶
　　偶成¶
不能捭闔與從衡嘯傲丘園養性情燕雀安知鴻鵠志¶
麒麟終異犬羊生茅櫩雪霽書聲逺楮帳風微夢寐清¶
但願太平身健在一犂春雨課兒耕¶
<pb:KR4e0056_WYG_011-3b>¶
　　寄石仲濂市舶¶
野雉朝飛麥滿田春明澤國靜風烟魚蝦蠏蛤三江市¶
象貝珠犀百粤舩蹔把㯽榔盤内薦肯將薏苡槖中還¶
酒盃逺寄承相憶遲子歸來對月傳¶
　　寄印月潭講師¶
梓樹峰頭日色㝠杖藜徐歩過巖扃道腴已味中邊蜜¶
心定能馴大小青隂合竹牕雲散漫聲來草閣雨淋泠¶
也知丘壑因人勝未必山川自有靈¶
<pb:KR4e0056_WYG_011-4a>¶
　　次韻酬張左司¶
墓田丙舍郭西頭霜露凄然又暮秋千里故園歸夢覺¶
五更殘月向牕流蓼莪詩廢門生誦風木情牽孝子憂¶
少展經綸佐戎幕碧瀾堂下放舩游¶
　　寄興聖琦原璞¶
每懐宴坐月當庭石室堂頭老寜馨家廟至今傳邑子¶
平湖無復墜天星猊牀花妥揮談麈龍鉢珠明䕶賜經¶
不叩禪闗己三載新松應長過檐青¶
<pb:KR4e0056_WYG_011-4b>¶
　　素華軒¶
素封家開素華室乃在練祁之水旁千樹梅花渾是雪¶
一庭月色只疑霜神遊空洞生虛白潛心内景修中黄¶
未饒剡曲多清思乘興須當汎野航¶
　　過南翔寺簡勝仲殊¶
齊公昔建阿蘭若唐刻今存窣堵坡井邑人非雙鶴去¶
江鄉日落一舟過夜壇暖足無𤣥兎曉室聽經有白鵝¶
問訊東林蜜殊老中邊之味近如何¶
<pb:KR4e0056_WYG_011-5a>¶
　　寄金西白次韻秦文仲¶
金爵觚稜臺殿重隂隂寳樹瑞烟濃龍章上掲文奎麗¶
象教東傳大國宗特進禪林開士首絶勝侯爵太中封¶
遥思對榻南莊夜杖錫何時得再從¶
　　送偰公文出使髙麗還京師¶
煌煌龍節海東還不易冠裳立筍班惟用一言通絶域¶
何須三箭定天山陪臣奉表梯航至異姓封王誥印頒¶
陸賈當年成底事寳刀游騎未吾慳¶
<pb:KR4e0056_WYG_011-5b>¶
　　西雨軒¶
拄笏朝看爽氣生捲簾晩見濕雲横漏天未補媧皇石¶
噀酒俄傾蜀客觥閶闔風來先拂奥桑榆日薄又開晴¶
載歌暮捲西山雨始信王郎負盛名¶
　　送盧公武應召北上¶
前朝圖史己全收詔起丘園重纂修治定功成遵禮樂¶
大書特筆法春秋金壺墨㵼朝揮洒銀燭花銷夜校讐¶
進巻内廷承顧問鵠袍端立殿西頭¶
<pb:KR4e0056_WYG_011-6a>¶
　　書聲齋為錢生賦¶
幽人讀書茅屋底況是前朝忠孝家宛若商歌出金石¶
又如長嘯隔烟霞風傳清漏音相答雪洒虛牕韻更嘉¶
洛下諸生應效詠却憐司馬聽琵琶¶
　　直沽即事¶
鸞輿北狩神京日車騎囘屯海浦秋草地霜寒散駝馬¶
旃廬日夕下羊牛革囊桐酒醺人醉蘆葉吹笳動客愁¶
可見太平忘武偹蹋歌頓足擁貂裘¶
<pb:KR4e0056_WYG_011-6b>¶
沙門宛在海東邊白浪漫空霧漲天屯衛逺分貔虎隊¶
島夷潛匿蜑蠻舩蓬萊清淺髙秋見碣石蒼茫落照連¶
應笑嬴秦那觧事虛勞徐市訪神仙¶
　　送盧拙闇遊茅山¶
盧郎抱琴别我去駕言往采茅山薇三峯月下木客嘯¶
丹陽湖中姑惡飛筍輿問程谿店逺芒鞵躡雲林徑㣲¶
歸來袖有長生藥乞取刀圭意莫違¶
　　無題¶
<pb:KR4e0056_WYG_011-7a>¶
玉樹參差障羽幢舊愁如水漫春江葳蕤鎻合收銀鑰¶
窈窕樓空閉綺窻軃鳳横釵終作對舞鸞窺鏡强成雙¶
繡屏倦倚看紅豆滿眼相思意未降¶
環珮珊珊下漢臯璚樓風度欝輪袍琴心寄興傳孤鳳¶
華意留情屬小桃金粟柱移筝上雁玉蓮盃舉掌中醪¶
乘鸞一去無消息膓斷神仙夢寐勞¶
燕語銅樓淑景移鏡臺香冷玉盤螭書傳王母三青鳥¶
針度天孫五綵絲江浦見蓮難覔藕石枰尋子未圍棋¶
<pb:KR4e0056_WYG_011-7b>¶
獨憐鸚鵡知人意飛傍琵琶索荔枝¶
裙曵湘羅漾麴塵雀釵小佩玉麒麟紫簫偷按雲中曲¶
彩筆慵傳鏡裏真蝶粉膩花金作縷鴈沙回雪翠為茵¶
若蘭錦字多華麗不減風流賦洛神¶
　　題張外史登善精舍¶
隂森水石林堂幽六月彷彿如三秋髙遁何慚孔車騎¶
舊逰還憶董糟丘鶴臺夜禮紫虛象鳬舄朝回黄篾樓¶
願乞引年餐玉法頡頏飛佩閬風頭¶
<pb:KR4e0056_WYG_011-8a>¶
　　送唐希顔入京師¶
挂席清江勝駕車栁黄梅白雨晴初不師鬼谷從衡術¶
獨善庖羲卜筮書繞郭烟花春日麗對床風雨夜窻虛¶
便郵頻把音書寄莫待慈親暮倚閭¶
　　瑞上人逺碧亭¶
亭子新開片玉東馮虚舉目送飛鴻水窮鼇背三山小¶
雲澹蛾眉兩黛濃詩詠墨華懐貫老記存竒字憶揚䧺¶
知君覽勝多佳趣盡在秋風落照中¶
<pb:KR4e0056_WYG_011-8b>¶
　　寄天衣浄天鏡長老¶
㑹稽名郡素多賢翼舉髙風更凛然金縷賜衣梁代日¶
紫檀遺象義熈年千峯秀色層檐外雙澗清流絶磴邊遥¶
想升堂談法罷匡牀鐙火理殘編¶
竹園寺裏昔曽逰彈指流光十六秋諸刹毎傳新學起¶
一簞猶為故山留文詞雅正推裵栁詩句清妍屬澈休¶
湖海老成凋謝盡杖藜何日浙江頭¶
　　用韻奉答徵懴原¶
<pb:KR4e0056_WYG_011-9a>¶
憶得相逢春未深别來紅雨徧園林江湖契濶勞清夢¶
田野栖遲惬素心萬壑千巖應眺覽五時八教重披尋¶
天親無着難兄弟剪燭何時對榻吟¶
　　江山如畵軒¶
楊子為郎鬂未皤旋開小室枕巖阿江如赤壁英雄少¶
山似新亭感慨多林末濤波來一綫雲邊龕赭澹雙蛾¶
衰年不減登臨興擬待清秋著屐過¶
　　林泉民為張某賦¶
<pb:KR4e0056_WYG_011-9b>¶
鹿豕同㳺説野情一㕓願受作編氓窮幽擬草愚谿記¶
養拙甘從甫里耕春澗蕨拳和露采秋林木耳帶霜烹¶
淮南有客歌招隠莫遣兒童識姓名¶
　　癸丑正月風雨中偶成¶
入春彌月雨霏微驚蟄無雷雪又飛撫節不愁花蘂晚¶
感時惟恐麥苖稀當歌對酒愁難遣問舍求田志己違¶
只尺相望不相見空吟偪側思依依¶
嵗除風雨浃新正二月將終未放晴殘雪不消猶待泮¶
<pb:KR4e0056_WYG_011-10a>¶
輕雷欲震又收聲樵蘓後爨愁童穉故舊凋零失老成¶
推枕無眠清夜永淋淋簷&KR1543;百憂生¶
　　西爽軒¶
層軒新築澗之濆日射丹書草木薰天末火流秋沆碭¶
岡頭玉潤曉絪緼清寒恍對晴山雪散漫如瞻華岳雲¶
不似滕王髙閣上珠簾捲雨又斜曛¶
　　寄倪雲林先生¶
人日纔過春未深滿城風雨晝隂隂又逢元夜傳柑燕¶
<pb:KR4e0056_WYG_011-10b>¶
恰似重陽汎菊吟字寫硬黄當几畔硯分淺碧到溪潯¶
從它狂客時推罵笑對青山酒自斟¶
　　過廣陵¶
十年不到廣陵城依舊璚芳弄晚晴繡被土甎于闐寺¶
寳&KR0724;刀劔鎮南營樓飄簫鼓雲中起地接烟花日外明¶
小杜風流今寂寞誰攜紅袖按新聲¶
叅軍吹作鳯凰鳴卄四橋頭璧月明欲把璚芳祠后土¶
還持彩筆賦蕪城小樓窈窕低金縷别館蒲蔔下玉罌¶
<pb:KR4e0056_WYG_011-11a>¶
醉寫烏絲遺所愛風流髣髴記三生¶
　　郭晞仲新莊¶
抱郭春流帶草堂四檐桐梓曉蒼蒼百花潭上詩人宅¶
五渡谿頭處士莊且喜比隣連伯娣不愁行酒少兒郎¶
西郊從此頻相過剪燭論詩夜未央¶
　　珠金沙¶
將軍為國仗安危勢弱兵孤謾出師江左望風如破竹¶
沙邊背水尚張旗可憐吴楚三軍潰始信襄樊一木支¶
<pb:KR4e0056_WYG_011-11b>¶
揚子秋髙波渺渺木綿春盡草離離¶
　　登桐川郡樓¶
桐川郡樓一登覽好風東來吹酒醒數里已分吴楚地¶
百年如寄短長亭鳳凰逺舉梧桐老燕雀生成桑柘青¶
虚名得失何足論更盡沙頭雙玉缾¶
酒酣倚闌西日暮青山當户如髙人銀杏樹隂不受暑¶
薔薇花開猶是春目送雲霄瞻羽翮手捫河漢近星辰¶
莫欺老子才情减還據胡牀岸角巾¶
<pb:KR4e0056_WYG_011-12a>¶
　　寄子明兄¶
我兄三月適上國賤子定省臨髙堂慈親病已勿湯藥¶
弱女手觧縫衣裳五雲樓觀烟花麗萬里河山日月光¶
司馬多才年更少擬將詞賦獻長楊¶
　　次韻奉答盧伯融見寄¶
東老書多未是貧瘦生誰念苦吟身雲横馬首山如㦸¶
月過階前鵠似人蘓武流離終仕漢揚雄寂寞却歸新¶
冥鴻肅肅清霜重獨倚髙秋落木津¶
<pb:KR4e0056_WYG_011-12b>¶
　　送雷太守赴武寜¶
前席親承大府開武寜政迓使君來也知劉項爭雄地¶
須得龔黄治郡才芒碭嵌空當野斷黄河如帶抱城囘¶
理閒引客登髙賦應在重瞳戱馬臺¶
　　寄休寜宰唐子華¶
盡說休寜邑宰賢清詩多與畵俱傳彈琴埀簾白日靜¶
種花滿郭青山連葉縣歸來候鳬舄漚波浩蕩放漁船¶
公餘鎮日渾無事好冩新詩寄一篇¶
<pb:KR4e0056_WYG_011-13a>¶
　　次韻鄭明徳喜雪¶
水曹東閣靜無塵㘴閲飛霙若似人簡授兎園曾作賦¶
律吹燕谷欲回春緗枝梅放花無賴白戰詩成筆有神¶
遥憶龍沙三萬里望中馳道爛如銀¶
朔風吹雪徧原野誰卧衡茅若凍蠅玉署寒生催賜酒¶
金槃光動憶分冰絮穿閣道粘珠箔花重旃房壓綵繩¶
田野何由稱賀表五雲髙御六龍升¶
　　次韻秦文仲暮春見寄¶
<pb:KR4e0056_WYG_011-13b>¶
三月江南暖尚微雨餘草色故菲菲野棠自發真娘墓¶
烽火猶連道士磯謾説尚方封事少未聞南國羽書稀¶
何人得似秦文學小閣褰簾看燕飛¶
江南春盡子䂓啼愁裏看花思轉迷乳燕定巢當户語¶
斷虹截雨傍江低斬鯨政欲提三尺簮筆何由侍兩閨¶
滿眼干戈連海岱置身安得月中梯¶
　　寄于彦成岳季堅¶
雪霽平蕪帶曲村思君白髪照清尊嬌鶯恰恰花連屋¶
<pb:KR4e0056_WYG_011-14a>¶
穉栁青青水到門江閣遥山來逺碧草堂新月見纎痕¶
風流二子居丘壑賦就停雲一斷魂¶
　　夜宿東閣夢中燕逰甚適覺而梅影上牕横斜可¶
　　愛口占一詩以紀¶
梅花千樹草堂南花氣浮空若霧嵐姑射山中春自好¶
羅浮天上夢初酣蟠桃謾說瑶池晏仙桂徒&KR1118;月窟探¶
萬里仙遊才一瞬不知雙髩雪鬖鬖¶
　　綵燕¶
<pb:KR4e0056_WYG_011-14b>¶
剪開雙尾出烏衣便逐釵梁小鳳歸曉倩嬋娟紅縷繫¶
春迎倭墮翠蛾飛香銷金屋花無語影落粧樓月有暉¶
慚愧年年一相見秋娘老去髩雲稀¶
　　寄虞子賢¶
虞仲園池芝水濆華林曲館逺人羣一編豈為窮愁著¶
萬石猶能孝謹聞玉躞金題書滿架錦衣珠履客如雲¶
悠然坐挹西山翠寳鴨焚香到夕熏¶
　　清明日偶成¶
<pb:KR4e0056_WYG_011-15a>¶
舍南舍北栁如城故著離黄燕子鳴莫向鏡中嗟種種¶
且於槽下聽棖棖清童解誦髙軒過好客應須倒屣迎¶
坐對梨花浮大白人生看得幾清明¶
　　丁未紀事¶
二月春城桃杏妍黄花離落景蕭然表忠曾䕶錢鏐墓¶
至徳惟稱太伯賢千古英雄徒有錄一時䜛佞己無權¶
早知鞭背東城路悔不歸耕負郭田¶
列壘連營日戰攻脫身虎落自從容但知蜀國專王建¶
<pb:KR4e0056_WYG_011-15b>¶
尚記虬髯擬太宗冠服未遵唐制度河山己入漢提封¶
一時佞倖空遺臭拜賜黄金口齰癰¶
入叅帷幄運竒謀翼賛功成禮數優華盖醉樵周尚父¶
軍營借箸漢留侯有身暴露家千里無骨歸埋土一坏¶
多少門生并故吏不知還有孔車不¶
登臺入省緫權綱坐擁全軍勢力强檇李未聞丞相死¶
㑹稽先報大夫亡提孩感動猶埀淚行路興憐亦斷腸¶
借問誰能為此計斯人今己葬江鄉¶
<pb:KR4e0056_WYG_011-16a>¶
熏天富貴復何求又欲飛行駕鶴遊董卓臍燃郿塢日¶
嵇康兵解洛陽秋誰人浙黨攻閩黨此軰清流投濁流¶
栖老園中荆棘徧圍棋墅裏鹿麋游¶
敵國兵連地數侵壽藏髙築徧山林嫖姚破虜辭營第¶
太傅還鄉散賜金隴卧牛羊春短草穴穿狐兎夜堂深¶
清明麥飯無人灑日落風顛呌恠禽¶
　　馬公著見山樓¶
徙倚霜林萬木秋好山都在馬家樓大江西上經秦望¶
<pb:KR4e0056_WYG_011-16b>¶
巨壑東傾見沃洲半夜書聲天外落四檐雲氣座間浮¶
登髙作賦休懐土擬汎星槎問斗牛¶
　　送嘉興經歴茅某之松江府判¶
桞塘水漫曉揚舲離思亂逐花㝠㝠芙蓉舊種叅軍幕¶
芍藥新開判府㕔三江龍蟠走海白九山鳳舞入雲青¶
理閒覔句坐長日芳草芊眠春滿庭¶
　　巢雲軒¶
三素雲中結一椽致身蕭爽思悠然自怡逺效陶貞白¶
<pb:KR4e0056_WYG_011-17a>¶
覽秀重懐李謫仙氣合虎龍交鼎内影隨鶯鵠宿檐前¶
肯輸艮岳為朝貢擬化商霖潤旱田¶
　　寄盧伯融¶
乗桴東下避風烟矯首淮雲思惘然漲海塗泥皆樹藝¶
授經子弟緫才賢青鳩紫蛤嘗登饌金橘紅椒不論錢¶
白髪滿頭俱老大冶遊花底憶當年¶
浮家南北久離羣知爾移居向海濵白首一經能教子¶
黄茅千頃比封君異鄉花鳥皆春思故國闗山半夕曛¶
<pb:KR4e0056_WYG_011-17b>¶
何日酒舩還舊里青山對榻坐觀雲¶
　　寄梅林普慶二長老恢復初首座彞天倫藏主¶
諸子才華老更成自慚蒲栁易凋零梅林兵後山如赭¶
普度春還樹似屏塵拂寳花分半席几翻貝葉校羣經¶
彞公閱盡毗盧藏立雪堂中有寜馨¶
　　庚子十一月望日大星殞于西南¶
嵗十一月大星殞斗柄挿子夜初更燄光燭地散霞綵¶
芒角經天如月明春秋重犯災異見田里厭聞愁歎聲¶
<pb:KR4e0056_WYG_011-18a>¶
臨風勸汝一杯酒海宇何日歌昇平¶
　　客甫里白蓮寺答頋玉山見寄¶
風流王湛豈真癡世路﨑嶇蜀道危獨酌花前明月我¶
百年駒隙主翁誰南州名節稱髙士亂世功名屬徤兒¶
海内承平欣有象憂天莫作杞人悲¶
滄浪一曲繞茅堂投老歸來賀監狂鸞鳯豈因梧竹止¶
鴈鴻亦為稻粱忙榮名身後嗟何用濁酒生前醉不妨¶
雪裏梅花逈髙潔結交嵗暮莫相忘¶
<pb:KR4e0056_WYG_011-18b>¶
江村十日雪不消茅屋難禁風怒號髙隠何殊醉侯放¶
浪逰端似水仙陶大星中天光煜煜孤鴻斷野聲嗷嗷¶
老夫畏寒閉户卧那辭百罸醉酕醄¶
　　寄蔣都事¶
憶得吴門話别時亂離十載信音稀盈顛白髪今吾老¶
滿眼青山往事非天上郎官應有象江南倦客尚無衣¶
遥知李監歡迎處繡服當春又晝歸¶
　　水月清華亭¶
<pb:KR4e0056_WYG_011-19a>¶
晝錦堂中結小亭方池如鑑照檐楹山河影落鮫宫逈¶
蘋藻光涵兎魄明神女凌波遺玉佩素娥飛轡下瑶笙¶
一塵隔斷人間世獨倚髙明爽氣清¶
　　賦得禹廟送人之越(代作/)¶
大禹神功别九州巍巍古廟越山頭𤣥珪告錫昭成績¶
洪水懐襄息横流雨濕梅梁靈物化香凝龍衮瑞烟浮¶
送君再拜瞻遺象夢叶熊羆在運籌¶
　　雪山圗¶
<pb:KR4e0056_WYG_011-19b>¶
雲氣浮空髙復低石林茅屋望中迷山回鳥道青天上¶
水落魚罧碧澗西欲訪松喬窮絶頂直捫蘿葛躡飛梯¶
歸來城郭還依舊㘴對新圗賦紫谿¶
　　唐本初西郊草堂¶
草堂小築西郊外孔杜風流尚未隳豈但山靈囘俗駕¶
還因錄事寄新詩栁塘飛燕穿書幌花墅啼鶯近酒巵¶
從此門前多轍跡老翁莫厭客頻來¶
　　次韻劉伯叙送銕教授奉表入京¶
<pb:KR4e0056_WYG_011-20a>¶
廣文拂曉發東瀛函表乗軺赴帝京雙闕逺瞻龍虎氣¶
層臺重聽鳯凰聲花迎綵仗春風軟栁暎宫袍曉露清¶
況是江南佳麗地金尊莫惜倒烏程¶
　　重韻寄劉伯叙¶
恩榮曾錫燕蓬瀛五馬西來自玉京江左衣冠傳舊族¶
海濵謌頌動新聲蒲輪結駟登金馬茝石聽鶯覲紫清¶
此日牛刀聊小試還居台輔定章程¶
　¶
<pb:KR4e0056_WYG_011-20b>¶
　¶
　¶
　¶
　¶
　¶
　¶
　¶
　耕學齋詩集巻十一¶
