# -*- mode: mandoku-view; -*-
#+TITLE: 耕學齋詩集
#+DATE: 2015-08-25 00:17:46.015340
#+PROPERTY: ID KR4e0056
#+PROPERTY: BASEEDITION WYG    
#+PROPERTY: JUAN 卷十
<pb:KR4e0056_WYG_010-1a>¶
欽定四庫全書¶
　耕學齋詩集巻十¶
　　　　　　　　　　　　　明　袁華　撰¶
　律詩(七言/)¶
　　寄張師允御史兼柬髙則誠省郎¶
中臺御史國元儒清廟雍雍列六瑚暫奉旂常司禮樂¶
又峩獬廌費謀謨河歸故道朝東海日麗中天照八區¶
遥想此時髙録事定陪&KR0865;馬歩雲衢¶
<pb:KR4e0056_WYG_010-1b>¶
　　送季景福鍊師遊武當¶
武當之山天與齊子往訪道窮扳躋石乳春流飛肉䑕¶
日輪夜轉聞天雞身試水崖松下石手援銕絙雲中梯¶
歸途儻遇白騾叟為我問訊君毋稽¶
　　次韻瀞天鏡見招奉東雲扉講師兼懐張外史¶
曽陪外史清涼室二老風流老更狂海上留衣無吏部¶
僧中愛馬獨支郎近傳蓮社開龍井更約蘭亭汎羽觴¶
己辦青鞋仍載酒舉杯同吸鑑湖光¶
<pb:KR4e0056_WYG_010-2a>¶
　　小梅軒(舟名/)¶
浮家一舸逐鴟夷瀛海微茫渺所思直欲星槎天上去¶
何如雪艇月中移牕開山木聼谿放簾捲江花看水嬉¶
獨倚飛軒瞰歸鳥楚雲湘雨念深期¶
　　次韻陳敬初陪貢泰甫待制降香婁上¶
使節煌煌照海濵錦袍光被寵恩新馬班父子昭前史¶
蘇宋文章繼故人甲帳泠風神欲語斗杓埀野月如輪¶
禮成歸蹋南州雪猶得延陪笑語頻¶
<pb:KR4e0056_WYG_010-2b>¶
久懐簮盍話深期又阻江亭把酒巵詞客暫為遷客去¶
徳星還傍使星移放情自愛閒兼靜違世真非懶與癡¶
待理闔閭城下棹共談京洛慰遐思¶
　　送趙季文湖州知事¶
昔日參軍今幕府水精宫裏又重來近除牧守皆清選¶
況復參謀得大材山色滿簾雙燕入溪光照雪一舟回¶
管公樓下花如霧應擬登臨送酒盃¶
　　錢塘秋興¶
<pb:KR4e0056_WYG_010-3a>¶
木落江空鴻鴈横髙秋倦客不勝情中原父老憂河决¶
南徼黔黎望賊平漢武宣房歌瓠子魯連𨖚海却秦兵¶
西風獨倚層樓上把酒無言對月明¶
慈雲嶺下拜郊臺遺老曽看鹵簿來自昔祊田供黍稷¶
于今輦道沒蒿萊金河鴈過沈寒日銀海鳬飛化刼灰¶
更上髙丘表忠觀殘碑剥落重興哀¶
　　秋江釣艇圗¶
我昔繫纜桑落洲好山無數當舩頭大孤絶立小孤險¶
<pb:KR4e0056_WYG_010-3b>¶
江水逺兼湖水流扁舟老叟釣斜日斷崖古木含清秋¶
草堂撫卷重感慨滿眼風塵懐舊游¶
　　次韻答于彦成¶
賀監東歸謾自憐思迷芳草緑芊芊閒乘野鶴如騎馬¶
醉著宫袍不上舩晞髪定從天姥頂餐霞應在㑹稽巔¶
荔漿百斛山中熟肯向蘓家覔酒錢¶
　　次韻頋玉山寄¶
草堂東郭帶烟蘿門外髙軒客屢過鄭國上卿知叔向¶
<pb:KR4e0056_WYG_010-4a>¶
新豐逆旅薦常何栁迷官道鶯遷木花暎春江水動波¶
已許芝雲分半席嘉時行樂醉時歌¶
　　送强彦栗募農赴都¶
燕趙開田千里餘募民南國課耕鉏𡺳風舊詠農官政¶
大有重看太史書麥秀郊原將乳燕花飛野水欲生魚¶
耕莘釣渭皆王佐行見承恩侍屬車¶
　　答頋周道¶
司户謾憐稱畵絶都官翻訝坐詩窮也知困頓塵埃裏¶
<pb:KR4e0056_WYG_010-4b>¶
何似栖遲草澤中江日荒荒連野白楓林槭槭帶霜紅¶
春來擬約錢湖上聮轡看山踏曉風¶
　　寄湖南經歴富珠哩子昇¶
洞庭湖南木葉黄桓桓憲府肅秋霜弭節還臨楚王澤¶
觀風定到屈原鄉澧蘭沅芷思公子郢曲巴歌唱女郎¶
好把音書寄千里㝠鴻今己過衡陽¶
　　送友人赴都¶
闔閭城下送君初十月征途雪載車宣室蒼生應有問¶
<pb:KR4e0056_WYG_010-5a>¶
新豐逆旅豈無書天開析木瞻辰極山合燕然抱帝居¶
倚馬定看書露布王門何必曳長裾¶
　　北固眺望¶
大江東下渺滄溟目盡淮山一髪青三國英雄終割㨿¶
六朝文物己凋零寄奴故宅今為寺瘞鶴空墳尚有銘¶
漁笛數聲天外落客懐無賴倚闌聽¶
　　金山寺¶
妙髙峰下龍游寺小艇能為半日留靈物上隨雷電化¶
<pb:KR4e0056_WYG_010-5b>¶
大江中抱石崖流濤頭鐘鼓黿鼉伏鼇背樓臺日月浮¶
欲汲三泠泉煮茗誰將長綆取深湫¶
　　送友人授館崇明¶
中州人物舊家聲皎皎風姿玉雪明過海綵舟無百里¶
傳經絳帳有諸生夜瞻北極天如盖曉望東瀛水似城¶
椒子花開春又暮好將書札慰離情¶
　　寄于彦成¶
莊北莊南雨乍零繁花如雪照空㝠玉壺羙酒拈重碧¶
<pb:KR4e0056_WYG_010-6a>¶
石室藏文繙殺青儵忽無煩鑿渾沌春秋有待問㝠靈¶
松顛騏驥飛行處定約麻姑訪蔡經¶
　　答繆叔正見寄兼東琦元璞¶
闔閭城裏連朝住秋雨秋風過客稀且泛徵君彭澤菊¶
誰歌義士首陽薇清霜滿野羣烏下逺水兼天一雁飛¶
憶共孤蓬婁水曲行觴聮句月中歸¶
空城落月噪饑鴉殷地秋風動鼓笳洗甲天河無壯士¶
馳車原隰有皇華人生擾擾投林鳥嵗事怱怱赴壑蛇¶
<pb:KR4e0056_WYG_010-6b>¶
只許龍門看泉者笑揮談麈落空花¶
　　寄岳季堅詩客計籌山杜丹丘洪碧海¶
牀頭有酒未為貧汗漫山林一散人巳過丹丘期洗髓¶
還從碧海看揚塵樓開千嶂雲霞曙泉落雙溪草樹春¶
何日相從問真訣緑隂深處岸烏巾¶
　　送湯子誠帥掾¶
掾郎匹馬南闗去木落江空送鴈羣不但鄼侯能給餉¶
也知韓愈解從軍連營笳鼓花邉合小隊旌旗栁下分¶
<pb:KR4e0056_WYG_010-7a>¶
況是大藩財賦地哦詩横槊屬夫君¶
　　次韻錢思復五山留題¶
蘭舟東下汎滄浪路入仙源草木長綵筆題詩情自適¶
白頭傾盖意難忘坐深河漢星流屋語久芙蓉露濕裳¶
别後相思對明月吴江楓落有清霜¶
　　丙申正月十七日避地商墓¶
谿閣春明雨乍停游絲百尺墮牕櫺燕歸故國蘼蕪緑¶
戰退空原燐血青未見王師除叛逆謾將詞賦慰飄零¶
<pb:KR4e0056_WYG_010-7b>¶
囏時㑹合須謀醉笑指丹泉㵼玉缾¶
今朝雨晴天氣好黄栁葉深含夕曛髙閣下臨平野濶¶
青山中斷大谿分樹嗟江夏桓司馬詩憶天台鄭廣文¶
海内風塵猶未息書生亦欲學從軍¶
　　次韻王叔正陪李廷璧郭希仲同集玉山草堂¶
亂離又見臘嘉平訪舊仍同上客行報國終慙結襪子¶
出闗應慕棄繻生濤江水發舩如馬雪浦春回栁似城¶
懐人索句草堂裏南望孤雲多逺情¶
<pb:KR4e0056_WYG_010-8a>¶
　　草堂夜集¶
花落銀盤蠟炬紅杯行小閣夜無風應須通籍金閨裏¶
且要埋頭麯蘖中石室書紬司馬史草堂吟絶杜陵翁¶
酒酣莫笑踈狂甚我欲相從盖次公¶
　　丙申嘉平二十四日鐙下偶成¶
嵗晏蕭蕭風雨生交年節近月書正杯盤羅列昏祠竈¶
鼓角悲淒夜扞城未獻椒觴陳雅頌且分豆粥泛膏𩛿¶
乞將得酒年逢酉㑹見承平息戰爭¶
<pb:KR4e0056_WYG_010-8b>¶
　　陪趙仲光頋仲瑛遊崑山¶
林壑秋髙絶㸃埃畵舩載酒對山開霜明逺浦蒹葭老¶
木落空江鴻雁來魏國王孫多麗藻華陽真逸有仙才¶
翠微閣下經行處重為題詩拂紫苔¶
　　病中次韻答諸葛用中見寄¶
連朝寒熱相攻戰帕首伸吟擁被眠頭但岑岑如砭骨¶
身常兀兀似乘船謾憐方朔饑求米誰似蘓卿凍嚙氈¶
料得故人同寂寞客窻泚筆冩詩篇¶
<pb:KR4e0056_WYG_010-9a>¶
避地移舟江水濵風塵愁殺未歸人夷亭城下空懐土¶
甫里湖邊又見春日落長林烏亂呌雪晴大澤鴈飛頻¶
題詩寄逺還相憶坐對梅花月色新¶
　　玉山對雪¶
玉山山中嵗未暮斗柄先回八日春水邊楊栁開青眼¶
牕外梅花似玉人得子須當探虎穴上書誰解逆龍鱗¶
草堂對雪栖禪夜定有驚呼祈孔賔¶
　　送張天爵奉賀正旦表航海赴都¶
<pb:KR4e0056_WYG_010-9b>¶
相臣奉表天邊去使者乘槎海上行旌旗影拂波濤靜¶
宫殿春開日月明中原未必無王猛前席須當問賈生¶
風景不殊民物異江南遺老望休兵¶
颿檣跋浪駛如鴻縹緲神京在眼中天地未明先見日¶
九天直上更凌風蓬萊水弱流清淺龍虎臺髙氣欝葱¶
咫尺鳳城春似海五雲端拱帝王宫¶
耽耽雙闕起中央繚繞紅雲黼扆傍麐史己書王正月¶
鳳函初上帝封章殿頭楊栁黄於鵠海子鴐鵝白似霜¶
<pb:KR4e0056_WYG_010-10a>¶
拜賜君恩歸佐郡錦衣光彩照髙堂¶
憶得長淮汗漫時樓臺歌吹錦城圍吕梁水落河魴美¶
芒碭霜寒野雉肥道路久無人北上闗河空有鴈南飛¶
可憐風物非疇昔蒿棘如林蔽夕暉¶
　　青松白石軒¶
髙人種玉玉山中上有支離之恠松絶壑雲根蹲虎豹¶
隂崖雪幹攫蛟龍青精飯受神仙訣金粉花浮虎魄醲¶
為折長枝當麈尾何妨踞石語從容¶
<pb:KR4e0056_WYG_010-10b>¶
　　岳季堅王叔明梧竹堂同集時季堅將歸黄鶴山¶
長日園池水竹隂臨深展席酒同斟花開薝蔔五月雪¶
果熟枇杷萬樹金未覺山王稱曠逹更逢頋陸寫蕭森¶
獨憐黄鶴歸耕者詩酒何時再盍簮¶
　　頋國衡海上歸㑹于可詩齋分韻得從字¶
出處能全孝與忠寜辭大海駕䝉&KR1240;祗將禮義為干櫓¶
豈但韜鈐閟虎龍烽火頻年成逺别酒尊今夕復相從¶
金符紫綬居重慶勲業當期上景鐘¶
<pb:KR4e0056_WYG_010-11a>¶
　　夜坐聽雨偶成¶
哦詩聽雨向西牕猶勝銜枚夜渡江赤壁焚舟驚破魏¶
馬陵斫木善收龎身經䘮亂家何在老去情懐酒易降¶
清坐不知更漏永抛書假寐對殘缸¶
　　寄于彦成¶
欲采蘋花遺所思玉山山中秋日遲遥天孤鳥沒蒼靄¶
急雨大魚飛碧池握手過谿當此夕攅眉入社定何時¶
獨憐滿地干戈起對酒毋煩重賦詩¶
<pb:KR4e0056_WYG_010-11b>¶
方塘如鑑淨無波花氣生香雨乍過河漢露涼星斗濕¶
江湖水落鴈鴻多不辭歸隠在松菊莫遣移文裂芰荷¶
安得手招笙鶴侣㑹稽山裏聽笙歌¶
　　留題長慶寺呈天鏡浄公¶
　長慶寺普竹園寺西則㑹稽縣學黄竹園境頗幽寂¶
　余將南歸題以誌别¶
隂隂雙梓晝當門問訊毘耶丈室尊謫仙時過青蓮宇¶
異道或來黄竹園山近蓬萊深雨露地隣泮水薦蘋蘩¶
<pb:KR4e0056_WYG_010-12a>¶
會稽自昔多竒跡奈此南歸駕短轅¶
　　芝雲堂小集¶
池館風微白晝長芭焦葉大午隂涼蜻蜻㸃水髙低見¶
燕燕衝花下上忙酪粉蔗漿銀盌凍蓴&KR0325;鱸膾玉醪香¶
醉騎黄鵠雲中去豈為暌離慘别腸¶
　　送岳季堅歸黄鶴山¶
草堂新築臯亭下雞犬相隨問去程牧犢謾傳琴上操¶
伯倫真得酒中情荷鉏曲澗霜初下晞髪陽阿日始生¶
<pb:KR4e0056_WYG_010-12b>¶
莫向囏時嗟不遇龎公猶隠鹿門耕¶
　　登綽墩¶
白雲屏上倚危闌陡覺梅風四月寒雲接姑蘓山莽蒼¶
春生澤國水瀰漫秔稻再聞輸貢賦王師誰報渡桑乾¶
道人築就栖禪窟好似香山八節灘¶
　　次韻酬鮑仲孚出郭偶成¶
春波門頭春己深曖曖逺村樹隂隂故人江海三年别¶
老鶴雲霄萬里心暇日何妨隨歩屧清時未許擲朝簮¶
<pb:KR4e0056_WYG_010-13a>¶
竹橋東畔齋居好尚記持盃對月吟¶
　　頋玉山新成釣月磯軒¶
荷蓧行歌與世違鶴歸城郭是耶非種桃道士𤣥都觀¶
汎月仙人采石磯大野龍蛇方起陸青㝠鴻鵠自髙飛¶
軒前一架薔薇樹猶放踈花向落暉¶
　　寄陸原祥¶
幽人抱道不出户水竹蕭然繞舊居清坐自臨修禊帖¶
感時閒擬絶交書烟銷艾納薫金鴨酒㵼松肪膾鯉魚¶
<pb:KR4e0056_WYG_010-13b>¶
日日題詩慰牢落未應與世頓相踈¶
　　送梅節判兼寄謝湖州(次韻/)¶
白舫青帘海上回賦詩莫訝雨頻催阮瞻作掾惟三語¶
王粲傷時詠七哀閶闔風生銷酷暑攙搶星墮淨氛埃¶
吴淞東接婁江水乘興毋煩數往來¶
明公持節洞庭丘文采風流禮數優朱幡皁盖干城日¶
青雀黄龍大閲秋漢室興圖恢鄧禹唐家諫䟽屬韓休¶
水西開士時相見爛熳新詩共倡詶¶
<pb:KR4e0056_WYG_010-14a>¶
萬姓流離荷厚恩依然桃李滿深村謝安已起居廊廟¶
梅福何緣隠市門喜見淳龐如魯俗不聞暴虜似羌渾¶
政成奏對長揚殿賜酒應霑白獸樽¶
　　初適嘉興次韻答鮑仲孚先生¶
於越敗吴於㰎李兵交豈意古今同傷心遺老風塵際¶
舉目河山草莾中白骨似霜秋滿野大星如月晝行空¶
獨憐鮑叔偏如我對客揮毫目送鴻¶
　　七月五日送葛天民歸湖州¶
<pb:KR4e0056_WYG_010-14b>¶
傾盖相逢英妙年靜依禪客興蕭然叩閽未上平戎策¶
佩犢歸耕負郭田水落烏程谿似帶星明牛女月將弦¶
飛樓結傍長松樹最愛青山墮几前¶
　　武林即事¶
不到錢塘己五年故交零落倍&KR1008;然何人拔劔歌𤣥武¶
有客題詩拜杜鵑錦繡湖山多虎跡鸎花巷陌斷人烟¶
傷情獨有中天月依舊清光照冷泉¶
切雲雉堞欝崔嵬氣壓江山勢壯哉萬騎貔貅金作甲¶
<pb:KR4e0056_WYG_010-15a>¶
九闗虎豹玉為臺棄繻獨羡終軍志保鄣唯稱尹鐸才¶
天運循環真有數腐儒白首重興哀¶
　　次韻寄謝錢塘¶
新開别墅對西山燕坐凝香日閉闗鶗鴂先鳴農事動¶
兠鍪不舉羽書閒花前五馬春遊樂月下雙鞬夜邏還¶
上番梅花曽有約舊題重拂石苔斑¶
　　施克讓大監以効忠輸貢南來㑹于錢塘¶
秘監風流髩未絲為詢忠義向南陲黔黎思漢中興日¶
<pb:KR4e0056_WYG_010-15b>¶
繡斧還鄉奉使時金匱紬藏書灝灝木天儤直漏遲遲¶
好期勲業書麟史行賛謀謨入鳳池¶
海内紛紛亂若絲乘桴直泝浙江陲中原將帥休兵日¶
南國稊航入貢時賈誼感時多太息馮唐投老尚栖遲¶
客牕獨坐無聊賴靜數飛花落研池¶
還歸鳳閣掌綸絲況爾風烟靜四陲海上乘槎無博望¶
闗中置驛有雷時羽書己報荆襄復饟運休嗟蜀漢遲¶
聖代秘書皆宰輔扶揺九萬起天池¶
<pb:KR4e0056_WYG_010-16a>¶
　　送唐本初之茅山¶
唐君本出公房裔寄跡黄冠髩己華欲訪洞經參玉訣¶
不求句漏覔丹砂弟兄得道惟茅氏父子登仙有許家¶
老我平生逺遊履塵緣未斷獨興嗟¶
九老仙都印未刓華陽宫闕聳髙寒隠君書著登真訣¶
長史碑題舊觀壇望拜竹宫流爟火歩虚菌閣侯神官¶
姓名己在龜臺籍鶴背風清聚鶡冠¶
　　闕中孚予同年也至正丙午五十一嵗中孚上有¶
<pb:KR4e0056_WYG_010-16b>¶
　　慈母下有曽孫一門五世十月卄又四日適逢初¶
　　度賦此以慶之¶
同生延祐丙辰年惟子斑衣舞膝前上壽百齡尊齒徳¶
一門五世見曽𤣥筍輿春侍花間去竹馬朝迎栁下還¶
有子有孫皆孝敬山南崔氏世稱賢¶
　　野航軒¶
軒開花栁照波明嘯傲篷牕悦野情恍載春流天上坐¶
翻疑晩飯越中行攜家未遂鴟夷隠汎宅甘從甫里耕¶
<pb:KR4e0056_WYG_010-17a>¶
不問主人當往造樵青還解笑相迎¶
　　梅花汎酒¶
姑射仙人挾麯生醉鄉寄跡類浮萍影沈若水驚横玉¶
香散黎雲夢吸鯨止渇屢呼仙掌送和&KR0325;錯訝素娥擎¶
傾盃片片沿流去應誤漁郎放棹行¶
　　挽張子英别駕¶
瀟洒丰姿冰雪如甘泉閒止有齋居囊中秘訣神人授¶
墓上雄文太史書曳杖軍門曾獻策歸耕田里欲縣車¶
<pb:KR4e0056_WYG_010-17b>¶
雙鈎晉帖皆希世洗玉池空月影虚¶
　　送人歸京師¶
秦淮水落大江奔西溯蘭舟海上村栁色曉濃鳷鵲觀¶
棣花春韡脊令原紫髯上將初分閫白髪慈親政倚門¶
歸向髙堂躬定省對床風雨擬重論¶
　　送錢虛白鍊師還茅山¶
青山卵色起中天馬領良常紫翠連雙璧己薶秦相篆¶
五鍾猶記地皇年黄連乳𤑔神初下紫术膏成骨易仙¶
<pb:KR4e0056_WYG_010-18a>¶
安得同騎大鶴去華陽南便覔真詮¶
雙舄凌空去莫扳惟聞飛佩玉珊珊故家遺老俱凋謝¶
采藥名山自往還鳯尾盖隨雲影動鹿皮冠映雪痕斑¶
海桑陵谷雖遷變獨有壺中日月閒¶
　　寄錢淮南¶
風清淮海水無波緩帶輕裘自雅歌玉壘金城嚴虎豹¶
丹書銕劵誓山河也知韓范懐經濟不數儀秦用揣摩¶
況是玉堂揮翰手紀功銘向石崖磨¶
<pb:KR4e0056_WYG_010-18b>¶
全吴分閫鎮殊方坐擁貔貅十萬强蓄糓廣田推鄧艾¶
運籌決勝屬張良儲胥蔽日清江浦䆉稏連雲白水塘¶
時憶壯游興感慨相思目送鴈南翔¶
　　送閔鍊師省兄還茅山兼柬錢虚白¶
伯兄兵隔海之隅仲也東尋軼兩鳬閔氏聖門稱孝子¶
道家句曲號仙都塤箎迭奏宫商合風雨連床語笑俱¶
此去定逢錢逸士為詢芝术寄來無¶
　耕學齋詩集巻十¶
